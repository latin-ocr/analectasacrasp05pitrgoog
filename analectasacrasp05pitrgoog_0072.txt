36 s. inhnmanum

LXVIIII.

De joculatrice.

82. Sed tertia imago joculatrix in significatione sua est3 quae homines a coele-
stibus ad diversa spectacula inconvenientium motuum trahens petulantiam, hic
subsequitur, quoniam velut fistula et velut musica illius est; quia cum huJus modi
homines fatigatio et taedium petulantis animi sui tetigerit, alios jocos velut ad
respirandum aggrediuntur; et homini assimilatur, excepto quod tortuosum nasum
habet, quia idem vitium in scientia boni et mali, secundum desideria oculorum et
carniS, homines ad se colligit; et in stulta insipientia ac in stulto intellectu, velut
in informi naso, Deum non esse dicit. Sed quod manus ejus ut pedes ursi sunt, et
quod pedes ipsius ut pedes grifonis apparent, hoc est quod sordidos mores et im-
munda opera homines habere facit, et quod etiam in vestigiis rapinae nulli paruit,
ubi quicquam per dolositatem artis suae diripere poterit. Nam per hoc vitium ho-
mines magis spoliantur quam aliquid utilitatis consequantur. Nigros autem capil-
los habet, et pallida veste induitur, quoniam in nigredine vanitatum omnia princi-
pia operum suorum offuscat, lenem laetitiam sibi etiam circumponenS, quia mori-
bus quusque hominis se coaptat, ut per hoc eos sibi attrahenS, eos secum ludere
faciat, quemadmodum etiam in locutione sua superius declarat. Sed vox sibi repu-

gnantis verecundiae e contra clamat, et ut homines honestatem morum habeant,
persuadet ¹).

Lxx.

De obduratione.

83. Quarta autem imago obdurationem ostendit, quae hic joculatricem comita·
tur: quoniam cum homo in hujusmodi joculationibus fatigatUS, taedium acceperit,
obduratam mentem habere incipit, quia coelesti rore tactus non est, ita quod
etiam mentem suam nec lege praeceptorum, nec aratro Scripturarum sulcavit;
unde etiam quid sit bonum refraenationis‚ non sentit. Et quasi densus sumus ad
staturam hominis est, quoniam nulla tenuitaS, sed quaedam firmitas malitiosae
malignitatis in obduratione est, et boc secundum mensuram hominis, quia nullum
malum sub homine, nec supra hominem est ²), quod ipse in operibus suis non
comprehendat; quoniam nec parvum, nec magnum malum est, in quo malitiosus
homo non delectetur. Quod autem nulla membra humanae formae habet, excepto
quod grandes et nig1·i.oculi in eo apparent, hoc est quod idem vitium homines ita
indurat, quod imaginem Dei nec scire, nec cognoscere in aliis hominibus volunt,
quia ipsi nullam benignitatem habenteS, absque omni misericordia et benevolentia
sunt, scd in magnitudine maledictionis ac in nigredine 3) oblivionis Dei circum-
spiciunt, quaerentes quem cum veneno invidiae velut veneno aspidum laedant. Et

¹) persuadent W. — ²) est om. A. dein id. comprehendat. - ³) ac niyredine A.

