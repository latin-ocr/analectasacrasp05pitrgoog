Lmen vrrae Mam-ronuta. P. v1. 241

aeternitate coelestium sint, ¹) sed quod electi bonis et justis operibus spiritaliter
exornantur, velut homo pretiosis ornamentis corporaliter decoratur. Ego enim
fabricator mundi, operi me0‚ scilicet homini, cum scientia quam ipsi immisi, ope-
ra operari dedi, quatenus per terram et aquam, per aerem et ignem, de quibus
ipse est, opera sua perficeret. Unde cum bona operatur, ornamenta de bonis ope-
ribus suis in claritate indeficientis lucis sibi aeternaliter praeparantur; quemad-
modum firmamentum cum sideritim, et terra cum floribus temporaliter exornan-
tur. Nam cum homo interdum terrenis ornamentis decoratur, anima etiam ejus
aliquando ingemiscit, recordans quomodo ex operibus suis ornanda sit. Sed et
sicut homo per ignem et aerem, ac per aquam et terram ornamenta sibi conflat,
et sicut vestimentum, ut sibi placet, secundum corpus s‘uum parat, ita et Deus
ornamenta secundum opera sanctorum ipsis praeparat, quae a nulla alia mate-
ria tollit, quam quod ea per semetipsum facit, sicut etiam et omnes creaturas
per semetipsum creavit, quemadmodum et homo opera sua per nullam aliam
creaturam, quam per semetipsum, dictat et operatur.

De variis in coelo mansionibuS.

60. In coelesti autem habitatione plurimae et plurimae mansiones plurimarum
et homini inaestimabilium deliciarum, secundum operationes hominum, quas per
divinam gratiam operantur, manent, quae humanae fragilitati ostendendae et
sciendae non sunt, quoniam supra intellectum hominis sunt. lbi enim et illae
mansiones sunt, quae humanum cor excedenteS, nulli gravato ²) corpore manife-
stantur, sicut et nec ipsae, nec illae quae in ipsis sunt, ulla secreta detectione tibi
vel ad modicum aperiuntur. Caro namque peccato depressa, coelestium secreta
non suffert, nisi quantum gratia divinae fortitudinis roboratur. Ornamenta enim
et gaudia supernorum miraculorum nullus hominum, mortali carne gravatuS, un·-
quam perfecte vidit, nec in scientia intellectus sui accipere potuit, nisi quantum
voluntas Dei quibusdam sanctis ac quibusdam prophetis per visionem ostendit,
qui aliquid inde loquebantur, quemadmodum lsaias de ornatu primi angeli di-

cit, et quemadmodum Joannes in Apocalypsi sua de ornatu coelestis Hierusalem
demonstrat.

XXXIX.

Quod malum mendacii sine Deo surremit.

61. Deus namque omnia bona et justa ac utilia per Verbum suum secit; sed
malum mendacii, per quod omnis injustitia et omne peccatum exortum est, sine
ipso surrexit3 haec Deum nullo modo tangunt, sed ab eo aliena sunt, et ideo cum

dominante judicio illa sibi rebellantia Deus dijudicat.

¹) sunt W, — 2) nullo yravato Α.
ANALECT. T. Vlll. 16

