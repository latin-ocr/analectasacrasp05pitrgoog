⁴ 126 s, HILDEGARDIS

speranteS, sed tantum quaeque mala et adversa in cordibus suis sibi miserabiliter
accumulantes. Qui in praefatas tenebras corruunt, et multum fragorem in eis fa·—
ciunt, quoniam cum desperatio homines istos in perditionem trahit, plurimas illu-
siones et stridores poenarum et diabolicorum cachinnorum eis insert. Sed et retro
earn, scilicet Juxta dorsum ejuS, sonus maximi tonitrui factus est, quia in contradi-
ctione illa, qua desperatio Deum postponit, ita quod in eum aspicere recusat,
casus primi Angeli earn invadit, ac eam secum in ruinam multarum miseriarum et
poenarum ducit, quoniam misericordiam Dei non quaesivit, dum illam invenire
potuit. De quibus omnibus illa exterrita, multo gemitu et tremore brachia sua et
manus ad pectus suum comprimit, et se praefatis tenebris totam immergit3 quia cum
homines per diabolicam seductionem in desperationem ceciderint, de omnibus
transactis operibus suis terrentur: et sic in gemitu desolationiS, et in tremore ob-
livionis qua seipsos nesciunt, fortitudinem et comprehensionem operum suorum,
quae ad altitudinem beatae spei extendisse debuerant, in dolorem malae scientiae,
absque omni consolatione bonae scientiae, ponunt; et se nequissimae infelicitati
omnino tradunt, quoniam ¹) ad gloriam resurgere nolebant, velut idem vitium in

verbis suiS, ut supradictum est, ostendit. Sed spes illi respondet, et‘ne homines
illi in cordibus suis consentiant, admonet.

XLII.

De Luxuria.

51. Sed septima imago luxuriam significat, quae sui desperationem subsequitur,
quia postquam homines de misericordia Dei desperaverint, ita quod nullam spem
boni ad ipsum habent, luxuriam arripiunt, in qua omnes voluptates suas perfi-
ciunt, facientes quidquid caro eorum in sordibus suis expostulat. Quae quasi
formam mulieris habet, quoniam quemadmodum mulier ad pariendum foeta est,
ita etiam luxuria desiderium et fomes peccati existit. Et supra dextrum latus ja-
cet, quia rectitudinem bonorum et castorum operum sibi substernit; ac per vo-
luntatem carnis Deum aliquando nominat, et seipsam excusat, et aliquando poe-
nitentiam se velle habere dicit, quarn tamen non habet, ac sic pleniter cum fi-
ducia peccat. Unde crura sua ad se incurvando contrahit, velut homo qui in le-
cto suo otiose. discumbit, quoniam fortitudinem, in qua ad Deum erecta stare
deberet, in fragilitatem carnis prostrata convertenS, et illam ad se per fortitudi-
nem turpium operum trahenS, ac sic etiam in mente sua voluptuose requiescens ²),
in voluptuosis hominibus dicit, quod a concupiscentia carnis suae non 'valeat se
z abstinere. Crines autem ejuS‚ ut flammae ignis sunt, quia homines luxuriose viven-
teS, pudorem quem in mentibus suis ad castitatem dirigere deberent, in ardorem
libidinis trahunt, ac flammas pessimi incendii in se nutriunt, per quas et se et
ἵ alios in turpitudinem accendunt. Et oculi ejus albi sunt, quemadmodum creta est,
quoniam idem vitium intentiones pravorum hominum in otiositatem non puram
configit, ne aliquid quod sit laboriosum videatur ³) inspiciant, quatenus tanto prom-

¹) quum. Α. - 2) requiescit W. - 3) videatur Α, W, sed tollendum videtur. ut otiosum.

