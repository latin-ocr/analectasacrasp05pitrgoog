130 s. nxnnEcARms

57. Et ecce vidi praedictae multitudinis alios spiritus qui vociferabantur dicen-
tes: Quis est Dominus? Lucifer Dominus est, et alius non est. Et isti superbiam ho·-
minibus demonstrant, et ut se aliis excellentiores esse existiment eis persuadent.

XLVI.
De superborum poenis purqatoriiS.

58. Et vidi maximum ignem, qui totus fortissimo ardore ardebat, et in quo ma·
gnorum et horribilium vermium multitudo erat. In igne autem isto animae illo-
rum puniebantur, qui' exaltationem superbiae factis et dictis in se habuerant, dum
in saeculo fuissent. Propter superbiam quippe in igne isto, et propter Jactantiam
a vermibus qui in eo erant, affligebantur.

XLVII.

De poenitentia superbiae.

59. Et vidi et intellexi haec. Et de praefata vivente luce iterum audivi vocem
mihi dicentem: Haec quae vides vera sunt. Sed homines qui malignos spiritus su-
perbiam sibi objicientes ¹), studuerint devincere, et poenas eisdem vitiis effugere,
cilicio et flexura genuum ac verberibuS‚ suspiriis et lacrimis corpus suum doment

et castigent.
XLVIII.

De eodem.

60. Cum ista namque afflictione superbia in homine superatur; haec enim pu-
gna contra superbiam est. Cilicium quippe elationem mentis insurgere prohibet;
flexio quoque genuum ad suspiria animum instigat; verbera etiam superbiam con-
stringunt, suspiria eam vulnerant ²), et lacrimae eam submergunt: suspirium quip-
pe Deum videt, lacrima autem ipsum confitetur.

XLVIlII.

Superbia mater vitiorum.

61. Sic superbia comprimenda est. Superbia namque prima deceptio est, quae
Deum respuit, unde et mater omnium vitiorum existit. Et sicut homo totum cor-
pus suum quinque sensibus regit, ita et superbia quibusdam vitiis scilicet odio
et inobedientia et inani gloria ac fallacia ³), omne genus vitiorum sibi attrahit, et in
errorem mittit. Nam superbia supra Deum ascendere voluit, etquid possibilitas
ejus facere posset, tentavit; odium autem Deum confiteri noluit, sed contra justi-

¹) abjicientibus W. —- 2) vulnerat. Α, et lacrymae illam W. - ³) Quintum vitium expectatur.

