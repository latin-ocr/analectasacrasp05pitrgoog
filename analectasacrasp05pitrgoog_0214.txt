178 S. ntcnsscAnms

fugiant, ¹) qui Deo adhaerere, et superna praemia capere desiderant. Haec autem
de poenitentium animabus purgandis et salvandis dicta sunt, et fidelia sunt, et fi-
delis his attendat, et ea in memoriam bonae scientiae componat.

82. Sed et alias praefatae multitudinis spiritus vidi, qui omnes vociferabantur,
dicentes: Quae utilitas in una re consistit? Haec namque quae quaerimuS, in uno
·Deo invenire non possumus3 et idcirco ubique circumspiciemus, et quaecumque
voluerimuS, illa trahemus ad nos, Isti homines ad cupiditatem exhortantur, et
quod in omnibus rebus cupidi sint, ²) eis demonstrant.

ann.
De purqatoriis poenis pro cupiditate.

83. Et vidi magnam longitudinem et latitudinem et profunditatem aquarum,
maximo ardore ignis ferventium, in quibus pessimi vermes et plurimi maligni
spiritus fuerunt. In his autem poenis animae illorum affligebantur, qui in saeculo
viventeS‚ cupiditatem dilexerant, et ea omnibus modis sibi attraxerant. Nam pro-
pter insatiabilem cupiditatem, quam in se habuerant, earumdem aquarum fervorem
sentiebant; et propter acerbitatem ejusdem cupiditatis, a vermibus istis affligeban-
tur; et propter studium quo eidem vitio insudaverant, ab his malignis spiritibus
igneis fumi praefatis aquis immergebantur. Et vidi et intellexi haec.

LXV.
De poenitentia pro cupiditate.

84. Et iterum de praefata vivente luce audivi vocem mihi dicentem: Haec quae
videS‚ vera sunt, et ut ea videS, ita sunt. Unde homines si spiritus, qui eos ad cupi-
ditatem pertrahunt, studuerint ⁸) superare, et poenas ejusdem vitii evadere, jeju-
niis et verberibus se castigent, ac eleemosinis eadem peccata redimant.

LXVI.
De vitio cupiditatis,

85. Nam cupiditas nec caritatem ad Deum, nec fidelem fiduciam ad homines
habet, sed omnia quae potest rapit, omnia quae potest capit, et aliena sibi liben-
ter attrahit, ac nimietatem in mente et in ventre et in omnibus operibus ac in
omnibus rebus suis tenet. Canibus etiam qui undique discurrunt, et non saturan-
tur similis est; et etiam immundae avi assimilatur, ⁴) quae in inquietudine et in vo·-
racitate est; et squalidos mores habenS, medicinales mores honestatis fugit, ac in
effusione vituperationis multorum est: unde et Deum nescit, ⁵) et ad illa quae aliena
sunt respicit. Sed qui mortem fugiunt, et Deum diligunt, et qui gaudia aeternae

¹) fugiunt W. - 2) sunt A. — ³) studuerunt A. -- ⁴) assimilantur Α. - ⁵) nescis W.

