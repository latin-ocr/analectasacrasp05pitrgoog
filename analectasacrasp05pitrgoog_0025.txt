Paeonum! XV

VIII.

Recensita, cum Hildegardis vita, serie omnium scriptorum, superest ut pau·-
cis dicamus quanti eadem valeant sive theologo, sive historico, sive veterum
medii aevi litterarum studioso. ’

Notare ante omnia praestat, nullum inter theologos hactenus inventum esse,
qui censura attigerit diversos libros, certo jure Hildegardi assignandos. Non
est enim vel uno quidem oculi ictu dignum, nescio quale mendacium, ne-,
scio quae vaticinia adversus viros sacroS, putida haereticorum inventa. Sed
etiam apud censores plus minus graves, qui morosius, interdum acriter, carpere
non dubitarunt magna nomina Gertrudis, Mechtildae, Brigittae, Elisabethae
Schonaugiensis, Mariae de Agreda, invenire me non memini quemquam eas-
dem ab Hildegarde exceptiones repetentem. ·

Etenim si quis severiorem admoverit trutinam, qua mystica id genus scripta

perpenduntur, in dexteram et bonam lancem 'premi Hildegardiana probabit.
Commendantur enim, uti nostra, haec opera turn maxime quum ad honorem
Dei et hominum salutem aperte conducunt, quum non abhorrent ab eo scriben-
di ac dicendi modo qui probatis ab Ecclesia viris attribuitur, quum simili·
tudinem gerunt cum iis thematibus de quibus non dubitamus3 quum etiam
effectu complentur, liberisque et remotis factis comprobantur, quum demum
contemplata sive mente sive oculis spectacula in alio lumine versantur, quod
toto genere a lumine naturali diversum est (Cf. Eus. Amort de Revelationibus
etc. ed. Venet. 1740 p. 7, 50, 73, 77, 79, 80, 189 etc..) Quae quum omnia huc
concurrunt, adde quod Hildegardis se humilitate eximia constantissime di·
mittit, modestia splendet, simplicitate pollet, haud ingenio praecepS, nec
in phantasiam prona, nec bile atra moerenS, nec curiosa captans3 non nisi in·
terrogata respondet, et quasi coacta, charitatisque visceribus mota. Equidem,
quod severam facile censuram in femina meretur, carpere debuit viros ecclesia-
sticos, etiam praelatos et summa Ecclesiae societatisque capita: ut vero sic re-
spondeat, premitur precibus quae jussa prae se ferunt, pulsantibus haud sine vi
fores aperit, ingemiscit et dura patitur, grave jugum invita sibi potius imponit
quam aliis decernit. ,

Caeterum quisque novit, privatis revelationibus, etiam fide dignissimis, libe-

rum esse prorsus credere vel non credere. Etiam quando ab Ecclesia appro-
bantur, non accipiuntur ut citra dubium credendae, sed tamquam probabiles.

