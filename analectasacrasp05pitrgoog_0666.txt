598 s. nxnnecxnnxs

X. Sed ut ad magna ejus opera veniamuS, quibus sanctorum maximis merito
confertur, cum ei corvus obaudit, cum eJus inimicum Deus terribiliter occidit,
quem misericordi ipse extinctum deflet affectu, nonne in duobus praecedentibus
Elias nobis ex virtute, in tertio autem horum David ex pietate repraesentatur-‘P
Sed Elias, inquiS, cum igneo et equis igneis in coelum raptus est. Bene, et Be·
nedictuS, cum grandi fiducia crectis in altum manibus, hora fere tertia, qua Chri·
stus ad passionem ductus est, et qua Spiritus Sanctus super apostolos descendit,
cum inter verba orationis expirasset, vir recto Orientis tramite ab ejus cella in
superna tendente, multis constrata palliis, et innumeris corusca lampadibus, vi-
dentibus discipulis, non modo ut ille aerium, sed et superiuS, id est aethereum coe-
lum introivit. Sed nec impar iste Eliseo, manubrio, inquam, misso exciet ferrum
de profundo. Sensus et corda perspicit, praesens absentes arguit, oleumque non
modo ubi erat, augeri, et ubi non erat, creari et supereffluere dolio impetrat. Qui
etiam dum mulieres delinquentes excommunicatione intentando ligat, et post ani-
mas ligatarum in terribili jam judicio Dei positas absolvit; qui claves coelorum
manu linguae gerit, vel potius cu jus lingua clavis coeli fit: unde hic ex potestate
Petrus ostenditur. Et cum monasterii sui solo tenus diruendi cunctos habitatores
illaesos ab hostibus liberari obtinet redimere, Pauli vicem tenet, quus dum navis
rerum jacturam pertulit, ipse omnium secum navigantium salutem in consolatio-
nem emeruit. Porro cum etiam mortuos exsuscitat, fllium scilicet rustici, ad ja·
nuam monasterii, et fratrem ruina parietis a Diabolo eversi contritum, et ita di·
laceratum ut non nisi in sacco portari posset, in psyato suo delatum, non modo
vitae, sed etiam pristinae soliditati restituit, numquid non praedictis quatuor illis
coeli sublimibus, sed et Martin0, patrono sue, quem maxime diligebat, trium mor-
tuorum suscitatori magnificO, et aliis hujus potentiae viris Justissime aequandus
censetur?

XI. Sed jam succincte multa perstringamus, et ubique interpositione compa-
rationum, magna in brevi contenta ⁴) coarctemuS, quo facilius perpendere possi-
mus, in quantis singu'aris ipse transierit, et in quantum in pluribus summos pri-
mates curiae coelestis et partita sibi gratiarum perceptione et communi virtu·-
tum operatione contigerit. Vas effractum oratione solidat; vas integrum, sed pe·
stifero repletum potu signo crucis rumpit, tamquam lapide; vas projectum cum
ole0, et in saxo decidenS‚ plenum et incolume custodit3 vas vini a puero mentien-
te absconditum, reum salubriter suffundi volens, non perimi, a serpente teneri
denuntiat; vas vacuum repleri a Deo olei liquore impetrat. Cassinum pergenS, an-
gelorum in figura juvenum gaudet et struitur alloqui0‚ nec corvorum inter haec
se persequentium qualicumque stipari non refutat obsequio. Daemones curae suae
creditos infestantes et ipse suos subjectos habet, et aliorum ostentat oculis, et
hunc quidem in forma AEthiopis‚ illum vero in draconis effigie, horumque et cae·
terorum malignorum spirituum comprimit impetus, phantasias adnihilans irridet,
et ab obsessis potestative eos eliminat. Ab elephantioso lepram extricat, matuti-
numque reddit colorem maculoso Innocuum solo respectu diruptis nexibus rusti-
cum libertati restituit, et eodem terrore vultus sui superbum equi sessorem ter·
rae decutit. Discipulorum et praesentium intelligit cogitatus, et absentium erra-
tus spiritu insinuante deprehendit, redeuntibus transgressionem improperat, et
ignoscit fatentibus, Hospitis quoque familiaris a Diabolo decepti et fractum re-
darguit jeJ‘unium‚ et verecundiae suffusionis ruborem, futurae emendationis spe,
laevigat. Fratribus constitutum, adventus eJus diem sollicite praestolantibus, prae-
cedenti nocte in spiritu adveniens, et eos antevenit, et de singulis quae necessaria
essent, diligenter instruit, ipsosque postmodum de violatione pacti conquirenti-
bus in apparitione illa· pollicitum praesentialiter reddidisse se astruit. ⁴¹)

¹) Continuata cod. -· ²) Vereor ne aliquid exciderit, inducta porro caligine. ·

