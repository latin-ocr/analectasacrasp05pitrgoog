11 Lmen vira: mnni'ronum 95

LXVIII.

De poena hominum ‘mendaci-um. ⁶

81. Et vidi ignem totum in nigredine ardentem, in quo dracones jacebant, qui
flatibus suis eumdem ignem amabant. Et juxta ignem istum fluvius frigidissimae
aquae fluebat; quem iidem dracones interdum intrantes totum commovebant. Sed
et idem ignis et idem fluvius supra se igneum aerem habebant, qui eumdem ignem
et fluvium ardore suo tangebant. ¹) Animae autem illorum qui in saeculo vitium
fallaciae absque juramento et perjurio in se collegerant, in igne et in aqua ista
torquebantur; ita quod de ardore ignis in frigus ejusdem aquae, et de eadem aqua
in eumdem ignem transibant, in quibus etiam praedicti dracones eas affligebant;
sed igneus aer iste eas non laedebat, sed tantum illas cum praefatis tormentiS, quae
juramento et perjurio in corporibus suis fallaciae institerant. Nam quoniam multa
mendacia in corporibus suis protulerant, ignem istum patiebantur; et quoniam stu-
dium ad profunditatem eorum habuerant, frigore aquae hujus torquebantur3 et
quia hac et illac ea accumulaverant, a draconibus istis puniebantur; et quia jura-
mento et perjurio plurima mendacia protulerant, eodem igneo aere superius ure-
bantur. Et vidi et intellexi haec. Et iterum de praedicta vivente luce vocem au-
divi dicentem ad me: Haec quae vides vera sunt, et ut ea vides ita sunt, et plura
sunt.

LXVIIII.

De poenitentia hominum mendacium.

82. Unde homines qui fallaciae insudant, si praefatos malignos spiritus et cru-
ciatus vitii hujus abhorruerint, jejuniis et flagellis ac cilicio per longa tempora se-
cundum judicium judicis sui se affligant. Qui autem mendacia juramentorum et
perjuriorum abolere voluerint, acriores castigationeS, jejuniorum et verberum et,
asperitatem indumentorum per longa tempora sibi imponant.

LXX.

De mendacio.

83. Nam fallacia veritati non congaudet, sed quod non est, nec esse potest, exa-
gerat, et hoc cum exaltatione et cum injusta laetitia facit. Nulli enim veritatem
confitetur, sed in mendacio aliena loquitur, quae nullus videre potest, et hoc etiam
contra Deum et contra sanctos ejus, in quibus Deus multa miracula operatur, fa-
cere studet. Istud namque vitium inhumanum est; quod enim homo in carnalibus
desideriis peccat, humanum est; quod vero mendacium sequitur, extra hominem

¹) mnyebat W.

