amsi-omnum Nova semes. 573

CLVIII.
Eberhardo ¹) Baberqensi episcopo, [Hildeyardis]

Peregrinam puellam ad monasterium convolantem commendat.

Quidam vir in mane diei surrexit, et vineam plantavit, postea alienas vias
propter plurimas argumentationes inspexit, et studium suum sic finitum est.

Nunc, pater familiaS, ad peregrinam filiam G. respice, quae de terra sua vocata
est, sicut Abraham qui de terra sua exivit. Haec enim omnia sua dedit, et mar-

garitam emit. Nunc autem mens ejus in multa sollicitudine suffocatur, velut uva
in torculari. Adjuva ergo earn quantum potes, ob amorem illius qui ante princi-
pium fuit, et qui in misericordia omnia implevit, [s. 118] ita ut vinea in filia ista
non destruatur.

CLIX.

Gerwino abbati Hildeqardis.

Post luctum. jubilum auguratur.

Tempus curationis tibi nunc concessum non est, quia terra vindictam Dei cla-
mat, et coelum ab injustitia obnubilatum est. Et iterum non post longum tempus
coelum laudern Dei jubilabit, et terra scissuram captivitatis suae habebit. Plateae
loci tui, in quo habitaculum et virgam correctionis habea, tenebrosae sunt, de vi-
cissitudine inquietorum morum; et aliquantum venenosum vitium et inobedien-
tiam emittunt, unde inquieta bella sunt. O alta persona, non existimes te altum
per elationem mentis tuae, et non fremas in impetu iracundiae super oves gre-
gis tui, sed unge et corripe eas, quantum poteS, et in aeternum vives. Cum autem
Deus voluerit, postea exemplum primae aurorae apparebit.

CLX.

Maneqoldo abbati de Hirsauqia Hildeqardis,

Hirsaugiensem ut a monasterio ad tempus recedat, suadet.

O amantissime pater, et fili laboris ²) saeculi hujus, sed tamen Deus te trahit
ad se. Nunc tempus est tribulationum et aerumnarum et errantium viarum inter
filios hominum. Et nos qui spiritales esse deberemus, obnubilati sumus de ne-
quitiis aereorum spirituum. Unde etiam in claustro tuo malignitatem nunc velut
plumbum video, sed tamen a Deo lumen tecum est. Sed sapientia ad te dicit: Sub-
trahe te, et secede modicum temporis et spatii a filiis tuis, sed tamen virgam
magisterii ne abjicias, sed eam in manu tua tene, sicut pater interdum a fllio
suo recedit, cum filius illi contumeliam infert. Sed oum idem filius in defectum
pervenerit, patrem revocat, et illi ad veniam supplicatur. Haec tibi nunc adsunt.

ί) Eberhardus Bambergae sedit a. 1145-1166. —-²) Tu fili et laboris cod. Paulo post aeriorum id.

