amsi-onae. 409

mino Deo spem meam: ¹) hoc tota cordis aviditate intendit et effecit, ³) ut non so·-
lum limpidissimus animae ejus oculus non divulgaretur foriS‚ sed etiam ipsum
corpus in aliquod ergastulum retruderetur, ulii in securitatem et absconsionem
ab omni tumultu mundi degenS‚ siout neminem ex nisu pulchritudinis suae al-
liceret, ita cum omnis gloria ejus esset ab intus„ interni contemplatoris respectu
semper posita, illi soli placeret.

Circumspectis crgo claustris pluribus, prae cunctis locus monasterii montis
sancti Disibodi pontificis animo ejus sedit, eo quod et sanctae religionis fervo-
re passim celebris praedicaretur, et ab inquietudine popularis conc-ursus feria-
tus baberetur. Delectata itaque et tacta suavi bonae hujus opinionis odore, illo
secessit, et carcerem in quo recluderetur, sibi construi fecit, quatenus illic re-
sidenS, et totum tempus vitae suae in meditatione legis divinae expendens, Deo
vacaret, et dulcedinem suavitatis ejuS, quantum coelitus infunderetur, saltem
praegustando experiretur: donec carne exempta, in conspectu ipsius apparenS‚
manifesta ejus gloria in perpetuum fruitura, ad plenum satiaretur.

Quem scilicet reclusionis sinum talem sibi providit, ut neque praesentia sua,
neque adventantium ad se quemquam accessus 3) impediret, vel a quoquam ipsa
impediretur: sed absque populari strepitu tam nocturnis quam diurnis haud
procul psallentium officiis monachorum libere potiretur. Elegit etiam ipsa et
praefixit diem, in qua mausoleum suum ingrederetur, celebrem videlicet ubi-
que et gloriosam oninium sanctoruni solemnitatem; quatenus secundum Job,
reges illos et consules imitan3‚ qui aedificant sibi solitudineS, in hoc ad tempus
tabernaculo, a contradictione linguarum, in dolo bona dissuadentium, protecta,
in pace in idipsum dormiret ct requiesceret3 et sub umbra alarum Dei speraret,
donec transacta tentationum et periculorum vitae hujtts iniquitate, unum quod
petebat, acciperet, hoc est ut probata et consummata, domum Dei non manufa-
ctam, sed aeternam in coelis sine fine habitaret.

Cumque propositum sacrae virginis, fama dispergente, percrebuisset, audito
eo, parentes dominae Hildegardis ingentis exultatione gaudii fluctuaverunt, eo
quod occasionem sibi a Deo oblatam ct locum provisum conjicerent, ⁴) quo de-
cimam ipsius salvandam inferrent. Timebant enim et stimulo timoris huJus non
parum angebantur, ne si foris eadem Dei decima remaneret, a volucribus coeli,
quae semen secus viam decidenS, comedunt, ⁵) vel a bestiis agri, quae nocte per-
transeunt, et quaerunt escam sibi, diriperetur. Proinde pari voto venerabilem
illam Christi servam adeunteS, suppliciter exorant, quatenus filiam suam, quam
sancto coelibatui et divinae servituti mancipaverant, secum perpetuo mansuram
assumere dignaretur. Quibus nulla sicut fuit in petitione haesitatiO, ita prorsus
nulla extitit in impetratione dilatio: quippe cum puellae sodalitium amplecti vi-
deretur illa, ac si coelitus missum sibi solatium. Quid plura‘? Venit inductionis
praefixa dies, et pluribus tam altis quam mediocribus personis astantibuS, ritu
eorum qui supremo exequiarum deponuntur officie, accensis funalibuS, ut per
hoc fulgentibus sponso media nocte venturo lampadibus, sc occurrere debere

ί) Ps. Lxxn, 28. - 2) afficit cod. ³) accessu id. — ⁴) coniurent sic apog. — ⁵) comedit id.
a·

