244 s. annectimus

Et audivi vocem de coelo dicentem: Homo quae haec vidit, et scribendo protulit,
vidit et non vidit, cinerosa sentit et non sentit, ac miracula Dei non per se, sed
per illa tacta profert, quemadmodum chorda per citharoedam tacta, sonum non
per se, sed per tactum illius reddit. Et haec vera sunt, et qui verus est, ea sic
manifestari veraciter voluit. Quapropter si quis per ¹) supereminentem mentem
scripturarum et proprietatis suae, aliquid· eis in contrarietate addiderit, poenis
hic descriptis subjacere dignus est; aut si quis aliquid ab eis per contrarieta-
tem abstulerit, dignus est ut a gaudiis hic ostensis deleatur. Et audivi vocem
multitudinis in superioribus secretis respondentem: Fiat, Amen, et sic fiat. Et ite-
rum audivi vocem de coelo mihi dicentem: Haec de viva voce viventis et inde-
ficientis lucis prolata et dicta sunt, et fidelia sunt, et fidelis his attendat, et ea in
memoriam bonae scientiae componat.

EXPLICIT LIBER VITAE MERITORUM 2)

PER SIMPLICEM HOMINEM A VIVENTE LUCE REVELATORUM.

¹) per om. Α. - 2) W brevius. ac more veterum: Explicit liber vitae meritorum feliciter.

