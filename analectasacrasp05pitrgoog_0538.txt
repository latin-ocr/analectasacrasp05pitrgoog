470 s. ntnnssoaams.

pentinam ebullitionem et periculosam inundationem aquarum aliquando educit
et mittit in terram, et inde tempestates sunt et nubium diruptio: velut cnm
olla ad magnum ignem posita, repente ebullit ct spumam ejicit. Et hae tempe·
states saepissimo contingunt, aut propter praeterita mala per judicium Dei, aut
propter jam perpetrata mala opera hominum, aut propter sic significanda fu·
tura pericula vel bellorum, vel famiS, vel subitaneae mortis3 quia quaelibet ope-
ra nostra tangunt elementa, et inde concutiuntur, quia etiarn cum elementis
versantur. Cum autem minor calor et fervor ignis in aethere est, minorem ebul-
litionem et inundationem aquarum emittit, velut etiam aliqua olla, cui minor
, ignis suppositus est, quae inde parvam ebullitionem et spumam ejicit. Cum ve-
ro aer in igne et aqua temperatus est, suavem temperiem emittit, et ut etiam
olla ad temperatum ignem posita, suaviter calet. Sed cum sol sursum ascendit,
ita ut ignis ejus in altitudinem coeli fortiter ardeat, tunc etiam interdum aer
siccus et aridus de ardore solis est, atque ignis ejusdem solis ignem tonitrui
interdum tangit.

De tonitruo. Nam in tonitruo J'udicialis ignis et frigus et fetor est. Sed cum
aliquando ignis tonitrui ab igne solis tangitur, tunc ille commotus aliquantum
fulgura modice emittit.

De fulqure. Et modice submurmurat, et sic cessat, velut homo qui interdum
in iram motus, earn ad perfectum non ducit, sed comprimendo conpescit; aliquau-
do autem de nimio ardore solis ignis tonitrui commovetur, et in magnam com·
motionem ducitur, ita ut fortia et periculosa fulgura emittat, et vocem suam
fortiter exaltet, velut homo qui fortiter in iram motuS, eam periculoso opere
perficit. Et tunc etiam interdum superior ignis tonitrui ab igne solis tactuS, fri·
gus quod in tonitruo est, in unum locum coadunare facit, quemadmodum aqua
glaciem in unum locum congregat, et frigus illud grandinem ad nubes ducit,
et nubes eam suscipiunt, et dispergunt, et ad terram emittunt.

De yrandz’ne. Nam grando est velut oculus tonitrui: sed cum sol in descen-
su in hieme est, ignem suum ad altitudinem coeli non transmittit, et magis
sub terra quam supra terram ardet, et nunc in altitudine coeli non fervet.

De aquis, Unde aquae quae in superioribus sunt, velut pulvere aspersae de
frigore fiunt, et nivem emittunt.

De pluvia. Sed cum postea in calorem suaves sunt, pluviam emittunt, etcum
sol interdum nec nimium calorem, nec nimium frigus ostendit, tunc etiam in-
terdum suavem pluviam emittit, quemadmodum homo, cum aliquando laetus est,
lacrymas multociens prae gaudio fundit.

De ventis. Quatuor etiam cardinales venti suh sole et super solem firmamento
adsunt, et illud continent, ac toturn orbem, scilicet de inferiori parte usquead
superiorem partem firmamenti, sicut cum pallio circumdant orientalis enim
ventus aerem amplectitur, et suavissimum rorem super arida mittit. Ventus enim
Occidentis fluentibus nubibus se admiscet, ‘ut aquas sustineat, ne erumpant. Au-
stralis vero ventus ignem in magistratione sua retinet, et eum prohibet, ne omnia
comburat. Ventus quoque septentrionalis exteriores tenebras retinet, ne modum
suurn excedant. Isti quatuor venti alae potentiae Dei sunt. Qui cum simul move-

 

 

