caumata. 443

suxit, quod Eva abstulit, in abscisione puritatiS, per contractam contagionem de

suggestione Diaboli.
fi. Tu mirabiliter abscondisti in te immaculatam carnem per divinam rationem,

cum Filius Dei in ventre tuo floruit, sancta Divinitate eum educente ¹) contra carnis
jura, quae construxit Eva, integritati copulatum in divinis visceribus.

XII. Antiphona.

Nunc aperuit nobis clausa porta quod ¹²) serpens in muliere suffocavit: unde
lucet in aurora flos de Virgine Maria.

XIII. Antiphone.

Quia ergo femina mortem instruxit, clara Virgo illam ³) interemit, et ideo est
summa benedictio in feminea forma prae omni creatura, quia Deus factus est ho-

mo in dulcissima et beata Virgine.

XIV. Antiphona.

Cum processit factura digiti Dei, formata ad imaginem Dei, in ortu mixti san·
guinis, per peregrinationem casus Adae, elementa susceperunt gaudia vitae, o lau-
dabilis Maria, coelo rutilante, et in laudibus sonante te.

XV. Antiphona.

Cum erubuerint infelices in progenie sua, procedentes in peregrinatione casuS,
tunc tu clamas voce, hoc modo homines elevans de isto malitioso casu.

XVI. Antiphona.

Ο quam magnum miraculum est, quod in subditam femineam formam rex in?
troivit! Hoc Deus fecit, quia humilitas super omnia ascendit. Et o quam magna
felicitas est in ista forma, quia malitia, quae de femina fluxit, hanc femina postea
detersit, et omnem suavissimum odorem virtutum aedificavit, ac coelum ornavit
plus quam terram prius turbavit.

XVII. Responsorium.

Ave, Maria, o auctrix vitae, reaedificando salutem, quae mortem conturbasti, et
serpentem contrivisti, ad quem se Eva erexit, erecta cervice, cum sufflatu super-
biae: hunc conculcasti, dum de coelo genuisti, ⁴) quem inspiravit Spiritus Dei.

fi. Ο dulcissima atque amantissima mater, salve, quae natum tuum de coelo
missum mundo edidisti. ⁴Quem inspiravit. Gloria Patri et Filio et Spiritui Sancto.
Quem inspiravit.

ι) deducente cod. Β. - ²) Id est aperuit no· coelum quod. —³) illum Α. Β. fort. ob germani-
bis Maria, quae porta clausa est, paradisum vel cum der Ίοά. - ⁴) de coelo Filium Dei genuisti Β.

