EPtsTOLARUM Nova semus. 547

Ν ......

Sub allegoria solis. roris et pluviae monita praebet.

Illam radicem, quae in Spiritu, Sancto plantata est, decet quod in radio solis re-
splendeat, et ut congrua pluvia illam aspergat, quia bona terra quae rectum fru-
ctum profert, de sole et pluvia atque de rore germinat. Unde, beatissima anima,
templum tuum cum discretione sustine, ita quod illa viriditaS, in qua Deum in am-
plexione habeS, non deficiat, quia Deus animam tuam valde amat, et in sinum
suum te colliget, atque te in aeterna felicitate suscipiet. Nunc in aeternum vive,
et vigilanti animo ad Deum suspira.

Fortissima animae arma, quomodo portentur. edocet.

Ο miles Christi, qui fortissima arma induisti, nunc provide strenue quomodo ea
portes, quia tempestas Diaboli multos fortes milites pigros facit. Tu autem memor
esto; ne tibi sic contingat, et disce quomodo fortis miles dinoscitur. Ille fortis mi-
les est, qui virili animo arma sua portat et desideranter cum inimicis suis pugnat,
ct quanto plus inimici sui illum volunt occidere, tanto majus studium habet illos
perdere. Sic tu fac, et citius surge in prima aurora, sicut incoepisti, sicut scrip-
tum est: Bonum certamen certavi, cursum consummavi, (11 Tim. IV, 7) in victoria
Dei, et vigilanti animo, Tu, fili Dei, tibi dico, quia in hac peregrinatione miserae
terrae in mortali corpore adhuc vivo: nunc ora pro me.

XCIII.
Dunoni priori de Babenberch [HildeyardisJ.

Obcdientiam et humilitatem variis ornat symbolis.

ln vera visione haec verba vidi et audivi: Vita vivet, et mortem superat, sicut
parvus puer David Goliat superavit. Et mons in alto aspicitur, et vallis Jacet, et
interdum in viriditate sua ssores germinare facit, sed multo plus inutiles herbas et
tribulos et spinas producit. Nunc tu, hom0, intellige. In quadam domo viri duo
sedebant, quorum alter miles fuit, alter vernaculus. (fol. 82) Et ad eamdem do-
mum duae pulchrae et sapientes puellae venerunt, et ad januam pulsaverunt, et
hominibus illis dixerunt: In longinquis regionibus famam, quae bona non fuit, de
vobis audivimus, scilicet quod in multis scrutationibus contra regem dixeritis, Et
rex de vobis dixit: Qui sunt squalidi isti‘? Et quis sum ego‘? Ideo nunc audite con-
silium nostrum ad victoriam vestram. Ego humilitas vitam in incarnatione Filii

