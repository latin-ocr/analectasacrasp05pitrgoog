{22 s, ninosscAnnts

bilem mercedem recipient, quoniam ipsi in miraculis suis honorem exhibuerant.
Quapropter etiam et coelum in omnibus ornamentis suis nominabuntur.

45. Quod autern invidia dextra scapula super easdem tenebras se inclinat, hoc
est quod homo rectam fiduciam et rectam potestatem, quam in bonis et in sanctis
operibus ¹) habere debet, quum profectui aliorum invidet, super diabolicas nequitias
se ponit, quum hoc homini auferre vult, quod a Deo habet. Nam invidia spoliatrix
est, et similis latroni, qui in via speluncas facit, ut unumquemque transeuntem
per illam decipiat, et ei pecuniam quam portat auferat; et similis etiam viperae,
quae et concipiendo ac egrediend0‚ auctores s'uos occidit. Invidia enim in moribus
suis foveas facit, curn homini bona sua abstrahit3 ac etiam illos qui ei bona sua
largiti sunt, dilaniat, cum eis omnibus modis insidias ponit, quemadmodum etiam
in supradictis verbis suis demonstrat. Charitas autem ipsam redarguit, et nc homi-
nes invidi sint, monet.

XXXVII.

De inani ylario.

46. Sed tertia imago inanem gloriam declarat, quae hic invidiam subsequitur,
quoniam per vicissitudinem inquietudinis alienarum rerum, comitatrix illius est;
quia homines cum profectui aliorum invident, in semetipsis gloriari desiderant.
Et haec formam hominis habet, quoniam in desideriis et in concupiscentiis carna-
libus est; excepto quod manus ejus hirsutae sunt, quia opera quae secundum ra-
tionalitatem ad intellectum hominis dirigere deberet, ad bestialia sacta convertit;
et quod crura et pedes ipsius cruribus et pedibus gruis assimilantur, quoniam va·-
nam optionem in objectionibus Diaboli, velut in cruribus suis extendens, vestigia
sua ad inconstantiam ponit3 ubi inanem altitudinem sine virtute bonorum itine-
rum magis ad stultam irrationalitatem, quam ad rectam et ad veram prudentiam,
in hominibus qui eam imitantur, figit. Unde etiam in capite suo pileum de grami-
ne cespitis factum gestat, quia homines qui inanem gloriam sequuntur in menti-
bus suis, terrenos et caducos honores amant, qui dum nunc virent utillime, in ari-
ditate 2) quemadmodum herba vestiuntur. Et eadem etiam nigro indumento indui-
tur, quoniam idem vitium in vita non est, sed tenebris infidelitatis in internecione ³)
mortis circumdatur. Quod autem in dextra sua viridem ramusculum, in sinistra
vcro quosdam flores tenet, quos magna diligentia inspicit, hoc est quod homines
inanem gloriam imitantes, spiritalia ⁴) opera, velut ipsi viriditatem in coelestibus
habeant, inaniter per jactantiam ostendunt: aliquando autem saecularia opera,
quasi in terrenis ex probitate sua floreant, propter favorem mundi demonstran&
et in haec omnem intentionem suam ponunt, quia gloriari in omnibus per vanita-
tem jactantiae desiderant, sicut et idem vitium in locutione sua superius declarat.
Sed timor Dei responsum illi dat, et eam detestabilem esse manifestat.

¹) et sanctis operibus - ²) in ariditatem A. ⁷-- ³) internicione Α. -- ⁴) spiritualia Ass

