84 s. Htht-:cAnms

venenosa vulva per os Serpentis, qui in deceptione sua interrogavit, cur homo po-
mum non manducaret. Sed quando primi parentes per consilium Serpentis prae-
ceptum Dei transgressi sunt, in morte mortui‚sunt; unde etiam alienantur ex eis
nati filii in prima conceptione sua, per mortem oblivionis Dei, a protectione san-
ctitatis; et ob boc magnam et congruentem abstinentiam homines in cibis suis ha·-
beant, quoniam antiquus hostis in deglutiente gutture suo hominem cibo primum
decepit. Cum enim gustus hominis cibum postulaverit, illico avaritia occurrit, per
quam ex omnibus cibis ventrem suum impleat, et omnes vias bonae scientiae in
errorem ducat. Et sic homines erraverunt ab utem, scilicet cum primi parentes in
primo originali peccato peccatum incipiebant, et cum postea eadem vertigine mo·-
biles ad peccatum fiebant3 nam post gustum cibi gustus peccati affuit, et cum ista·
perfecerunt, locuti sunt falsa, quia Diabolus magnum mendacium per cibum in-
struxit, quo Deum et justitiam ejus abnegavit. Sic etiam et omnes illi faciunt, qui
crapula cibi et ebrietate vini ventrem suum in voracitate implent. Per crapulam
enim filii hominum mendaces sunt, postponentes et abnegantes veritatem. Et
quoniam origini hominum suggestio Diaboli adest, homines mendacia loquuntur,
sicut et Diabolus facit, et ita se ipsos et alios occidunt. Cum enim De0‚ qui coelum
et terram creavit, se opponunt, ubi erunt nisi in inferno? Sed et interdum perdi-
tionem vitam nominant, ac coelum cum verbis sibimetipsis se facere similant,
quod nunquam viderunt, et quod nunquam facere poterunt; et etiam quod perditio
est, magnum honorem dicunt; ac mendaciis suis hominem in omnibus modis desti-
tuunt; hominem quoque per illusionem laudant, ac eum per deceptionem occidunt,

et sic illis assimilantur, qui vitulum in Oreb fecerunt; et qui illum Deum Israel es- ,

se dixerunt. Et sic homines isti faciunt, qui in mendacio habitant, et qui sibime-
tipsis vana loquuntur, et qui in omnibus creaturis unamquamque rem sibimeti-
psis promittunt, secundum quod volunt. Et omnes qui hoc agunt, mortui sunt, ut
etiam idola mortua sunt, ac cum Aquilone sunt, et Aquilo sunt, et sic cadent.

XLVII.

De contentione,

56. Quinta autem imago contentionem demonstrat, quae fallaciam hic subse-
quitur, quia cum homo mendax est, contentionem incurrit, ita quod unusquisque
per fraudem et iniuriam cum fratre suo fraudulenter contendit. Et haec in forma
hominis apparet, et crispos ac nigros ‘capillos habet, et faciem igneam, quoniam
homo qui rationalis est, contentionem magis amat quam caetera animalia quae ir-
rationabilia sunt; et etiam caeteras creaturas contendendo saepius deridet, et hoc
per impudicitiam contortam, et per molestiam denigratam, in multiplici via scien-
tiae facit, ac intentione igneae voluntatis suae, cum furibundus in ira fuit. Quod
autem cappa varii coloris induta est, quae ad humeros foramina habet, per quae
brachia sua extendit, hoc est quod desideria sua per varietatem aliorum vitiorum
tegit, in quibus etiam per robur insaniae suae nullam integritatem, nec ullam con-
strictionem probitatis, sed foramina bacchantium schismatum babens, prolonga-

