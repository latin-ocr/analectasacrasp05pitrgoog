vrrA s. nursam 491

peccata constringuntur, peccatores vocantur. Ex quibus tamen Deus plurimos eli-
gensn columnas coeli statuit, cum superfluitatem peccatorum poenitendo et emen·
dando erubescunt. Qui vero per spiraculum vitae se intelligibiles sentiunt, et ad
bonam scientiam se inclinantes malam fugiunt. hi terreno saeculo alienati, mente
in coelo sunt, ac angelis associantur. Praedictaque coagulatio ex terreno corpore
sudans etiam secundum modum terrae est, quia terra quaedam tantae duritiae
est, quod per nullum laborem fructum proferre potest; quaedam vero duris labo-
ribus culta vix aliquos fructus profert; quaedam autem tam mollis et humida
est, quod aratro facile eversa, plurimum fructum affert. Et quoniam homo per
intellectum quod sibi suave vel amarum sit, intelligit, si in bona scientia opus
refectionis elegerit, Spiritus Sanctus viriditatem, ut idern opus perficiat, ei dona—
bit. Si vero mortem in peccatis apprehenderit, primus deceptor, qui in primo
ortu illius peccatum succendebat, mortem ipsius afflat. Et sicut Spiritus Sanctus
viriditatem coelestis desiderii illud diligentibus confert, et ut aratro poenitentiae
multos peccatores convertit. quatenus ad coeleste regnum perveniant; ita etiam
malignus spiritus perniciosa mala ea diligentibus inflat, ipsosque multotiens ad
desperationem inducit, quatenus tartareis locis immergantur. In omnibus his ho-
mo mercedem quam quaerit, accipit3 ita ut si vitam a Deo quaerit, illa ei donabi-
tur; si autem ad mortifera respicit, mortem per sufflatum Diaboli recipit. Homo
autem sensualitatem et intellectum in omnibus operibus suis habet, et terram fo·
dere ac semen super illam seminare potest, quod tamen in terra mortuum sine
fructu jaceret, si Deus illud non vivificaret. ln plena etenim etc. edd. col. 1086.
Il. Quidam autem ¹) in conviviis peccatorum semper convivantes, Deo interdum
secundum voluntatem suam promittunt quod quandoque a peccatis resipiscere ve-
lint, et iam in hoc Diabolus multotiens eos decipit: ita quod postmodum in lascivia
plus peccant, quain si votum istud in animo suo non haberent, quia tempus pec-
candi et tempus peccata relinquendi sibi constituunt. Hi namque tempus quo pec-
care desistant, in moribus suis disponunt, ac interim graviora peccata quam prius
peccaverint, committunt, ac sic proprietatem voluptatis suae pro Deo habent; etin
suavitate ista per Diabolum decipiuntur, cum eis infundit quod omnia quae de-
siderant, secundum voluntates suas faciant, quoniam per breve tempus illas ha-
bituri sunt. Istos Spiritus Dei praeviderat, ubi dicebat, quoniam omnes dii qen-
tium daemonia, ²) quia sicut gentes sormam quam manibus suis faciunt, deum
vocant, sic et isti voluntatem suain deum constituunt, quum sibimetipsis propo-
nunt facere posse quod volunt, ut etiam antiquus serpens dicebat: In quacumque
die comederitis, eritis sicut dii.; ³) quoniam in seipso computabat, quod homo
perficere posset quidquid per gustum carnis in desiderio suo haberet. Sic quoque
cum gloriosum honorem sunm inspexit, in semetipso aestimavit, quod perticere
posset quod voluit. Et quia Deus perversitatem voluntatis ejus contrivit, idcirco
ipse Deum ac omnia opera et dona eJus odio habet. In isto autem odio omnino
obcoecatus est, ita quod veraciter scire non valet quod hominem amplius laedere
non potest, nisi quantum Deus illum permittit. Et in hac eadem coecitate mira-
cula humanitatis Filii Dei pleniter non cognoscin sed ea in dubio habet, quoniam

¹) eod. sol. 153. col. 4. —- ²) ps, XCV. 5. -- ³) Gen. ΙΙΙ. 5.

