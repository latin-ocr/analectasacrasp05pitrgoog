’78 s. urnnscanms

XXXV.

Gaudiis fruuntur animae perfectorum, qui fuerunt, sicut anqeli,
ab hominibus separati. ¹)

· 44. Sed in candore eJ'usdem beatitudinis, in secretioribus gaudiis aliae animae
perfectorum sanctorum sunt, qui divinae contemplationi, dum in corporibus suis
fuerunt, inhaeserant3 et hae omni genere coelestium virtutum ac omni genere to·
tius sanctitatis ornatae sunt. Unde etiam excelsis vocibus tubarum Deum laudant;
quae est exspirati0‚ quae ex ore prophetarum et sapientium ac caeterorum Dei
electorum sonat, quoniam opera Sancti Spiritus innumerabilia in hominibus sunt,
ac in citharis totius gaudii exsultant, ita quod etiam in sono tam mirabili, ac in
sono tam inenarrabili resonant, quod eum humanum cor nec capere nec intellige-
re poterit. Nam quia cum igne et aqua in sanctitate baptismatis bona opera ope-f
rati sunt, et quoniam sic in eisdem operibus caetera elementa movebant, ideo ut
sonus maris et ut sonus aquarum sonant, quae prae multitudine sonituum mirabi-
les sonos emittunt, hi autem illi sunt qui, dum in terra viverent, a carnalibus de-
sideriis cum intentione cordium suorum se elevabant, ac terrenas cupiditates abje-
cerunt, velut homines non essent, et ita ab aliis populis separati sunt, sicut ange-
li ab hominibus. Ipsi enim per speculata opera in coelestia volabant, ac per fene-
stras fidei, velut in bonitate simplicitatis infantiS‚ Deum inspiciebant, etin his
stabiliter perseverabant.

XXXVI.

Animae sanctorum desiderant corpora sua sibi restitui. .

· 45. Quapropter etiam in voce desideriorum suorum dicunt, quamdiu exspectare
debeant tempus illud, quo opera ipsorum, quae in aperta manifestatione coram vi-
vente Deo fulgent, eis corpora sua in quibus laboraverant ²) restituant, ita ut abla-
ta omni difficultate, qua Moyses faciem suam obtexit, Deum videant. Nam opera
sanctorum, quae ipsi per inspirationem Spiritus Sancti operantur, coram Deo ut
coelum fulgent, quia cum Deo et in Deo facta sunt, et sic Deus eisdem animabu8‚
propter eadem opera refrigerium requietionis dat3 sed nondum plenum gaudium,
usque dum plenitudo populi in novissimo die intraverit. Et tunc Deus cum sanctis
operibus sanctorum corpora et animas eorum conJunget, et sic coelum operum
eorum ipsos ad faciem Dei perducet, ubi cum tunc pleniter videbunt. Sed quia cor-
pus cum anima bona opera fecit, cum anima corpore caret, plenitudinem il-
lam habere non potest, ut absque corpore faciem Dei pleniter videat, ⁸) et ideo
cum corpus et anima conjunguntur, faciem suam Deus denudat, ut eum beati hoc
modo videant, quoniam illa conjuncta sunt quae simul operabantur. Iste clamor
fortis et magnus clamor sanctorum est, quoniam vix exspectant, dum corpora sua

¹) Recole quae supra notantur lib. l, p. 21. —- 2) laboraverunt A. -· ³) videant W. idem mox ut eam.

