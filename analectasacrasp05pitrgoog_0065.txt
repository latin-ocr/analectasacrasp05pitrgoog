Lmen vrrae iit-:mronuu 29

rum, quas bona et sancta opera sibi paraverunt, ipsae animae sanctorum sunt, qui
in beata vita vivunt, et qui innumerabiles in numero hominum sunt, quoniam nuÎ‡

merum eorum nemo nisi Deus novit.

Animae Sanctorum corpora sua desiderant.

63. Et voces eorum sunt ut sonus aquarum multarum, quoniam in laudibus suis
in unanimitate unius soni, et unius voluntatis spiritali spiramine, ut aquae salutis
sonant, et dicunt quod corpora secundum voluntatem Dei dudum habuissent, quae
quamvis in cinerem versa sint, ea tamen recipere desiderant, ut tanto plus cum

illis gaudeant.
LI.

Animae corpora sua in fine mundi recipient.

64. Sed ab illis qui in conspectu Dei in amore ejus ardent, responsum accipiunt,
quod eadem habitacula non recipiant ante divinam jussionem, et ante concussio-
nem elementorum, cum fortissimus ignis elementa purgabit, ubi Deus magnam
potentiam suam manifestabit. Nam vox Dei omnes mortuos tam reprobos quam
electos suscitabit, et tunc curn corporibus suis ad aeternitatem surgent, quia ad
incommutabilem vitam corpora eorum mutabuntur, cum resurgunt, quamvis mors

istos et quamvis beata vita illos recipiat.

LII.
Justitia in Christo contra Diabolum pugnat.

65. Quod autem ventus super quem praefata lucida nubes est, cum eadem lucida
nube ab Oriente ad Septentrionem se dilatat, hoc est quod justitia, ferens candida
opera virginitatis in Christo, cum eisdem operibus in ortu veritatis surgentibus,
contra nequitias Diaboli pugnat3 quod ante Christum pleniter facere non potuit.
Nam ut homo, primum carnalis factus, ad spiritalem vitam deinde se transtulit,
sic etiam vetus Lex, in sanctitate carnaliter ostensa, postmodum in Christo et in
Ecclesia vita facta est, ac sanctitas in vita surrexit, ac antiquum hostem penitus

contrivit, cui vetus Lex rebellare non potuit.
LIII.
Adversus Christum et Ecclesiam Diabolus non praevalebit.

66. Sed maximae tenebrae multa densitate et horrore ab Occidente veniunt, et
se magna dilatatione ad eamdem lucidam nubem expandunt, quia omnes diabolicae

