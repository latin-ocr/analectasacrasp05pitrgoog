Lmen Vtra-3 ΜΕΒῐτοῐωΜ. r. ιν. 173

LI.

De poenitentia pro oblivione.

66. Et de praefata vivente luce audivi vocem iterum mihi dicentem: Haec quae
vides vera sunt, et ut ea videS, ita sunt. Unde homines Deum in oblivione tenenteS,
malignos spiritus ad oblivionem eos pertrahentes fugiant, et ad cor suum redeant,
et ad Creatorem suum et ad opera illius respiciant; et ne praefatis poenis punian-
tur, per aliquod tempus ab hominibus se separent, et asperitate vestium ac jejuniis
et flagellis, secundum jussionem sibi praesidentis rectoriS‚ se castigent.

LII.

De vitio oblivionis

67. Nam oblivio Dei pessimas cogitationes hominibus immittit, et eis persuadet
ut dicant: Quomodo Deum scire possemuS, quem nunquam vidimus? Et quomodo
· hoc attendere valeremuS, quod nunquan intuebamur? Homo qui talia loquitur, Cre-
atoris sui non meminit, quoniam tenebrae infidelitatis cor ejus circumdederunt.
Quando enim homo lapsus est, omnis creatura cum eo obnubilata est. Deus quippe
hominem totum lucidum creaverat, ita quod ille lumen purissimi aetheris vidit, et
quod carmen angelicum cognovit, ac eum tanta claritate induerat, quod etiam
magno splendore lucebat. Sed hoc totum jussionem Dei transgrediendo perdidit
unde et= elementa cum eo in pejus commutata sunt; sed tamen aliquid luminis in
se habuerunt, quoniam peccatum quod homo fecerat, illa per transgressionem non
perpetraverant. Quapropter homo Deum intelligat, et eum ad intima cordis sui re-
ducat, sciens quod non per alium quam per Deum, qui omnem ¹) creaturam proce-

dere fecit, creatus est, ac eum ²) in memoria bonae scientiae semper teneat, que-
madmodum scriptum est:

LIII.

Verba de libro sapientiae.

68. Memento creatoris tui in diebus juventutis tuae, antequam veniat tempus
afflictionis tuae, et revertatur pu'lvis in terram suam unde erat, et spiritus redeat
ad Dominum qui dedit illum. ⁸) Quod etiam sic intelligendum est. Tu qui glorio-
sam vitam et requiem aeternitatis habere desideraS‚ in bonis et sanctis ope-
ribuS, memento illius qui te creavit, et hoc etiam facies in diebus germinantis
vitae tuae, in quibus crescis et procedis in sanctitate, antequam tibi occurrat tem-
pus illud, quo sanguis et caro* tua deficiant, et ossa tua denudentur, et antequam ·
revertatur cinis corporis tui in pulverem terrae, de qua factus eS‚ in alienam vitam

¹) Deum quem W. -— ²) ac eam in memoriam W. —- ³) Eccl. ΧΠ, L.

