musrouss. . 395

ΧΧΙ.

Hildeyardi GuibertuS. ¹)
Adhuc de missis quaestionibus, pro quibus ad Hildegardem Sigerus dirigitur.

Dilectae sponsae Jesu Christi, Hildegardi fr. Guibertus Gemblacensis, et Vil-
lariensis Ecclesiae fratres et filii, in spiritu et humilitate matris Virginis ambu-
lare, in sanctitate et justitia beatorum virginum ternpus corporeae resolutionis
implere.

Benedicimus Deum coeli, qui nostra tempora non despexit, et ne saeculo no-
stro ²) miraculum deesset, virtutis aut futurae glorificationis exemplum, mundi
tenebras claritatis tuae fulgore fugavit. In genere enim visionum tuarum, in ra·
tione expositionum, in puritate sententiarum, quae catholicae per omnia conso-
nant pietati, te Spiritus Sanctus mirabiliter illustravit, et per te parvulis incerta
et occulta sapientiae suae multifarie revelavit. Tu per gratiam Dei vas es electio- ’
nis effecta, Deo charissima, angelis grata, hominibus necessaria, et delecta ³) ad
dirigendos pedes eorum in viam vitae, ad cognoscendam magnificentiam potesta·
tis aeternae. Agnoscunt enim in sacris excellentiae tuae meritis sexum femineum
divinitus honorari, videntes gloriam tuam, gloriam quasi regnante a Patre, plenam
gratia et veritate.

Ave ergO, post Mariam gratia plena, Dominus tecum, benedicta tu in mulieri-
buS, et benedictus sermo oris tui, qui invisibilium secreta defers ad homineS, qui
sociat terrenis coelestia, humanis divina conjungit. Hoc corde credenteS, ore con-
fitemur, quod tu es fons hortorum, puteus aquarum viventium, quae fluunt im-
petu de Liban0. ⁴)

Per illum ergo, quus munere talis effecta eS, te suppliciter exoramuS, ut do-
ctrinae tuae rivulos ad quaestionum nostrarum profunda convertaS, et desideriis
nostris vitae poculum propinando sobriam ebrietatem spem sitientibus animabus
infundas, Sciat tua dilecti0, quod intenta perscrutatio tua in ratione hujus se-
creti grata nobis erit super millia auri et argenti.

Adest carissimus filius tuuS, frater Sigerus, ⁵) qui consilio tuo suadente, mundi
gloriam mira libertate contempsit, ad dulcia ubera tuae consolationis devota pe-
regrinatione recurrit: per ipsum parvitas nostra in Christi claritate te salutat,
precibus tuis sanctis se tota devotione commendat, et per talem nuntium sibi
remitti quaestionum responsiones desideranter exorat. Spes inquisitionis et expe-
ctationis nostrae pro gratia tibi data in gaudio manet exultationiS‚ nunc ad glo-
riam Christi, et profectum totius Ecclesiae, cogita diligenter, ut sic responsio
tua profluat, quatenus in generatione saeculorum gratiarum sit actio et vox
laudis,

¹) Ex eod. cod. t'. 156. ··· ⁰²) nostrum cod. —- Hildegardem, idern sitatque nobilis vir de Wau·
³) dilecta cod. -- ⁴) Cant. lv, 15. - ⁵) Quaeren- ra supra laudatus. Caeterum haec. inscio Gui-

dum an Sigerusiliequi supra dicituriam vi iisse berto, fuisso scripta monent sequentes litterae.

