11 Pnoomssuu

Nec tantum dignum erat hoc Hildegardis opus, quod promptius e tenebris
erumperet. Sed dolendum, neminem hactenus in docta Germania inveniri, qui
ejusdem qualiacumque scripta, certa incertave, libros, litteras, opuscula, can-
tica et carmina, didascalias et apophthegmata, linguam notam et iynotam, ar-
cana alphabeta et cyclica volumina de re physica, medica, physiologica, unde-
quaque colligat, expansisque more patrio lacertis, intortisque robustis nerviS,
monumentum exigat aere perennius, quo posteris commendetur nomen immor-
tale, imm0, ut vir germanicus hisce diebus scripsit, nulli impar a Rabano
Mauro usque ad novissimum ab Humboldtio Alexandrum.

Symbola tandem nostra, juxta pedes monastici patriarchae, qualiacumque
sint, sternimus. Incoeptum opus multo ante saecularia festa, nostris dudum
traditis chartis, apographiS, etiam typis, ac spe concepta fore ut opportuno
tempore absolveretur, nonnisi post tres annos publici juris fieri potuit.

Nec tamen aequum esset non debitas reddere grates et laudes egregiis Ca·
sinensibuS, qui perficiendum opus susceperunt3 qui non solum in plagulis pur-
gandis et ventilandis indefesse aestuarunt, sed luculentum in arte pingendi
lumen addiderunt, et splendorem omnium admirationi statim a limine pro-
positum. Honoris causa et grati animi, memorare lubet in primis cl. D. Ode-
risium Piscicellium, ejusque dilectum socium Anselmum Capletium. Quibus ta-
men praeivere, ratione temporum, nonnulli SolesmenseS, calamo, penici110, va-
rioque stylo amice conspirantibuS, Christophoro Gauthey, nunc Massiliensi ab·
bate, Jo. Ludovico Pradier, Francisco Chamart, Hildephonso et Josepho Po-
thier, qui inter multas rerum vicissitudines* neque etiam longinquis parcentes
’ itineribus, communia illustrandae Hildegardi studia contulerunt. ’

Moras praesertim texuerunt inexpectata et nova centum quinquaginta epi-
stolarum et opusculorum collectanea, Vindobonae, Wisbadeni, Heidelbergae,
Hafniae, Bruxellis asservata, praeter alia Romae et Florentiae inventa: quae
haud sine intricatis ambagibuS, tam locorum intercapedine, quam temporum
litteris infestorum injuria, aegerrime ad usus nostros pervenerunt. .

At quo magis arduum fuit hujusmodi commercium, eo juvat ampliori laude
commendare prolixam voluntatem insignium virorum qui in auxilium signa
contulerunt. Ignoscant, si huc nudis nominibus convocentur, cll. vv. Nic.
Ansiani, Ant. van der Linde, Zangemeister, Birke, Chr. Bruun, Aldin, qui
Laurentianae, Wisbadensi, Heidelbergensi, Caesareae Vindobonensi, Regiis
Hafniae et Burgundiae bibliothecis nobilissimo titulo et merito jure praesunt.

Neque tacere acquum esset optimum simul et doctum Albertum Kinter,

 

