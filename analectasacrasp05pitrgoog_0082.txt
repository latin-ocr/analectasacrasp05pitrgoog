46 S. fflLDEGARmS

LXXXVI.

Fortitudo sanctitatis indeficiens.

100. Nam reges et principeS, qui in tali honore erant, quod coelum nominaban-
tur, praeterierunt3 et qui minimi ordinis in genere suo fuerunt, et qui divitiis ca-
ruerunt, de parvitate et de egestate illa velut in Olympum ascendunt, et iterum
deficiunt. Fortitudo autem sanctitatiS, de qua omnia bona procedunt, et quae om-
nia bona portat, non deficiet, sed in aeternitate vitae permanebit. Haec autem de
poenitentium animabus purgandis et salvandis dicta sunt, et fidelia sunt; et fide-
lis his attendat, et ea in memoriam bonae scientiae componat.

101. Et vidi praedictae multitudinis alios spirituS, quos etiam quod Lucifer sa·
lute et honore virtutum dignus esset, vociferantes audivi. Et hi inenarrabile can-

ticum beatorum spirituum, quod est ante tronum Dei, se scire simulabant3 et ho·-
minibus ut dictis et factis joculatorie vanitati insistant, persuadent.

LXXXVII.

De poenis joculatorum.

. 102. Et vidi nebulam nigram, in qua maximus ignis erat, qui fumum emisit;
velut fumus ille est ubi aera examinantur. In igne isto et in sumo ac in nebula hac
animae illae puniebantur, quae dum in saeculo fuissent, vitio joculatoriae vanita-
” tis ¹) insudaverant. Nam ignem propter delectationem ejusdem vitii patiebantur,

fumum autem, propter studium quod ad illud habebant; nebulam vero, propter

varietatem morum, quos in eodem vitio saepius variabant. Et per viventem spiri-
tum vidi, et intellexi haec.

LXXXVIII.

Poenitentia joculatorum.

103. Et vocem de praefata vivente luce iterum mihi dicentem audivi: Haec quae
vides, vera sunt, et ut ea vides, ita sunt. Sed qui in saeculo huic vitio insistunt,
si suasionem hujus diabolicae artis neglexerint, et si poenas ejusdem vitii abhor··
ruerint, carnem suam, secundum qualitatem et tenorem eorumdem peccatorum

suorum, jeiuniis affligant, in quibus etiam pretiosum potius devitent, secundum
rectum judicium judicum suorum.

¹) vanitati W.

