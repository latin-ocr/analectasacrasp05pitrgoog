360 S. nxnnscAnms

Unde, o Sapientia, coelum et angeli te adorant, atque omnis coelestis militia

miratur de te, dicens:
Oil Oil De limo terrae omnia ornata miracula Dei surrexerunt, ita ut novus sol

procederet, et novum lumen refulgeret, et novum carmen in nos sonaret.

Quapropter, o Sapientia, laus tibi sit, quia aliam mulierem invenisti, quam
serpens deludere non potuit, quae est Virgo Maria, quia omne genus humanum
coronavit, ut Diabolus modo hominem deludere non posset, ut prius fecerat. Eva
enim in dolorem omnem fletum conceperam in Maria autem gaudium, cythara
et symphonia sonuit. Ipsa enim ad Filium suum sic de virginitate dixit:

II.

ox O Fili dilectissime, quern genui ¹) in visceribus meis de vi circumeuntis ro-
tae sanctae DivinitatiS‚ quae me creavit, et omnia membra mea ordinavit, et
in visceribus meis omne genus musicorum in omnibus floribus tonorum consti-
tuit, nunc me et te, o Fili dulcissime, multa turba virginum sequitur, quas per
adjutorium tuum salvare dignare, dicentes: In Deo ambulamuS, et omnes te se-
quimur, angelicum ordinem colentes De terra sudavimus», et te ipsum, o Fili,
sanctae desponsationiS, amplectimur, unde:

Ο dulcissime amator.. ²)
(inter cantilenas n. LX VIII).

Sed et illas, quae post carnalem copulam te in amantissimo amore sequuntur,
ab omni incursu sibi insidiantium descendere dignare, ad te sic clamantes: 3)

Ο magne pater....
(ibid. n. ΙΙ.)
Et iterum vox de coelo dicebat:

Ο factura Dei, quae es homo, in magna sanctitate aedificata eS, quia sancta
Divinitas in humilitate coelos penetravit.

Ο quam magna pietas est, quod in limo terrae Deitas claruit, et quod angeli
Deo ministrantes Deum in humanitate vident. .

Sed o quam mira res est, quod cinis in putredine, etin magna miseria vul·
nerum criminum suorum ad Deum aspicere non vult! Verbum autem Patris pro-
pter bominem caro factum est. ‘

Unde omnes homines gaudent, et in lacrimabili voce crimina sua plangunt, ad
illum se convertentes, qui sine peccato carnem idcirco induit, ut crimina eorum
abstergeret.

Nunc autem νοις, o dilectissimi, hunc nobilissimum juvenem amplectimini, et
in magna reverentiav illum amate, qui vos in sanguine suo lavit, et qui vobis

poenitentiam peccatorum et medicinam vulnerum vestrorum ostendit.

¹) Quae qenui W in apogr. - ²) ln marg. W. Symphonia virginum.

