xit ‘ PROOEMIUM

adiit, hieme saeviente, sive ad orandum in extremo agone, sive ad victoriam
celebrandam, sive demum ut suos quoque ultimos labores Galliarum thauma-
turgo dicaret. In quo itinere vonit Parisios, circa medium Novembrem, ac men·
se rediit Januario, ut tres libros majores, virorum doctorum examini subjectos,
solemni judicio honestaret. Silent de hoc itinere litterae superstites3 silet quo·
que, id ego miror, Guibertus, tam Hildegardi quam Martino devotus prae cae·
teris3 silent etiam vitae a coaequalibus scriptae: sed Acta authentica inquisi-
tionis de virtutibus et miraculis ejus, inita sub Gregorio IX, a. 1233, omne
dubium tollunt tam de insolenti peregrinatione, quam de solemni librorum exa·

mine (Of. Bollcmd. n. 192).

VII.

A longo itinere redux Hildegardis‚ inexpectatam tempestatem monasterio
suo ingruentem averruncavit. Tempore schismatis Teutonici, duo erant de
archiepiscopatu Moguntino contendentes, alter nimirum legitimus et 'adhae-
rens Alexandro III, Conradus, quo cum Hildegardis mutuas et suaves epi-
stolas habuit (p. 557, cf. Bolland. n. 163.); alter vero nomine potius quam fide
Christianus, a. Frederico intrusus, qui tamen, pace inita a. 1177, cedente
Conrado, infulas Moguntinas retinuit. Unde pronum erat, quum intrusi asse·
clae summas rerum haberent, ut caeteris hactenus adversis minus indulge-
rent, inter quos haud ultima erat veneranda Bingensis abbatissa.

Accidit porr0, circa a. 1178, ut juvenis aliquis, antea censuris strictus,
sed dudum absolutus, sacramentisque ante obitum munitae, sepeliretur in
S. Ruperti coemeterio. Statim praelati, qui pro episcopo ChristianO, adhuc in
Italia degente, Moguntiae praeerant, mandatum mittere, jubere Hildegardi
corpus ex humo tollat, aut a divinis in ecclesia litandis abstineat se. Per am-
plissimas litteras respondere Hildegardis‚ se terrore correptam, ad verum lumen
jussam fuisse aspicere, vidisseque corpus efferri non posse, sed audivisse in lu-
mine vocem, ne funestaretur defunctus, « in omni christiana rectitudine, cum
tota Pingensi processione, a sacerdote suo absolutus, n ne sacramentis Chri-
sti injuria fieret, a praelatis autem petitum iri veniam; interim, ne contumaces
audirent, moniales publica divinarum laudum cantica silentio pressisse, etiam
ipsas a suscipiendo corpore dominico per singulos menses abstinuisse.

Praeterea veneranda vetula Moguntiam cucurrit, libellum supplicem ob-
tulit, mortui, suumque vindicavit jus, sed frustra. Vix interposito Philippo

 

