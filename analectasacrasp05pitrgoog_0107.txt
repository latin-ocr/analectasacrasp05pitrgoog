menn virm: unnironun 71

legit, hoc est quod in fortitudine Divinitatis ac humanitatis Filii Dei est protectio il· ²
la, quae nunquam deficiet, nec terminum habebit, quoniam Deus in illa et per illam
omnia servat, ac per eam opera etiam illa occultat, quae in antiquo secreto con-
silio suo occultata, nondum ulli ¹) manifestare disposuit. Nam quamvis Deus quo-
tidie nova miracula operetur, multa tamen in secreto consilii sui sunt, quae non-
dum in apertione manifestationis produxit, sicut nec cogitationes hominis sciuntur,

antequam in manifesta opera procedunt.

XX.

Occulta prophetiarum per doctores revelantur.

29. Et etiam in dorso suo alam unam, ac in pectore suo alam unam habet, quae
sunt mysteria illa, quae ante nativitatem Filii Dei, quasi in dorso ejus, per manum
protectionis suae in veteri prophetia multis obscuritatibus velata erant, quae nunc
veri doctoreS, secundum quod ea Deus denudare voluerit, aperire contendunt, sicut
etiam et nunc, in profunditate sapientiae, ad defensionem spiritualium, mysteria no·-
vi Testamenti velut de puteo hauriunt, nec ab hoc cessabunt3 quemadmodum nec
Deus cessavit antequam in sex diebus omne opus suum perfecit, quanquam ipsi
eumdem puteum exhaurire nunquam valent ²).

XXI.

Secreta veteris et novi Testamenti promulqanda exercenda proponuntur.

30. Unde et hae omnes [alae] quasi ad volandum erectae sunt, quoniam omnia
secreta tam veteris quam novi Testimonii, ut in bonis operibus manifestentur et
exerceantur, fidelibus populis proponuntur.

XXII.

protectio prophetiae in veteri Testamento invalescebat.

31. Ala autem quae in dorso ipsius est, in summitate extremitatis suae ex inte-
gro ad alam sinistram, et non ad alam dextram se declinat, quia protectio prophe-
ticae admonitionis magnam fortitudinem babenS, in protelatione secretorum suo-
rum et in integritate verborum suorum, totam defensionem ⁸) veteris Testamenti
insudabat, quoniam prophetia et Lex unum sunt, et carnaliter viventibus carnalia
providebant, nec dextram spiritualium intendebant, quia ille nondum venerat qui
praemia coelestium promittebat.

¹) nondum ini W. - 2) valeant Α, - ³) tota defensione W.

